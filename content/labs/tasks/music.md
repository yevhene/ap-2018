# Credit

### Вступ

Пісня - це насправді всього лиш послідовність звуків, які також відомі як ноти, кожен з яких має деяку тривалість. У Західній музиці, кожна з цих нот позначається буквою, від A до G. Ці букви відповідають білим клавішам на фортепіано, як це показано на рисунку.

![Ноти](../resources/music-notes-1.png)

Серед білих клавіш знаходяться чорні клавіші, кожна з яких ідентифікується своєю близькістю до білої клавіші, як це показано на рисунку. Чорна клавіша, що знаходиться одразу над (тобто справа від) білої клавіші, ідентифікується тією ж самою буквою, але із суфіксом ♯ (його часто позначають як #), також відомим як дієз; чорна клавіша, що знаходиться одразу під (тобто зліва від) білої клавіші, також позначається тією ж буквою, але із суфіксом ♭(його часто позначають як b), також відомим як бемоль. Кожна клавіша на фортепіано (не важливо, біла чи чорна), знаходиться на відстані одного напівтона (напівкрока) від свого сусіда. Ефект від # чи b (також відомими як альтераційні знаки) полягає у тому, щоб відповідно підвищити чи понизити висоту ноти на одну напівноту.

![Фортепіано](../resources/music-piano-1.png)

Фортепіано зазвичай мають 88 клавіш, 52 з яких - білі. Так як існує лише 7 букв (від A до G), якими їх ідентифікують, одна буква завжди позначає декілька клавіш. І тому ноти поділили на октави, групи послідовних клавіш, кожна з яких пронумерована, як показано на рисунку.

![Фортепіано](../resources/music-piano-2.png)

**Джерело:** [https://en.wikipedia.org/wiki/A440_(pitch_standard)](https://en.wikipedia.org/wiki/A440_(pitch_standard))

А отже, ноти ідентифікують не тільки буквами (і знаками альтерації), але також і номером октави, як показано на рисунку.

![Фортепіано](../resources/music-piano-3.png)

Коли ми натискаємо на клавіші, вони генерують вібрації і, у свою чергу, хвилі молекул повітря (тобто чергування високого і низького повітряного тиску), також відомих як звукові хвилі (див рисунок). Коли ці звукові хвилі потрапляють до вашого вуха, ви чуєте звук. Кожна з цих звукових хвиль подорожує на певній швидкості, також відомій як частота. Чим вищою є частота звукової хвилі, тим вищий звук ви почуєте; чим нижчою є ця частота, тим нижчий звук ви почуєте. Якщо вам цікаво, чому деякі молекули повітря звучать краще за інші, вам може сподобатись [магічна математика музики](https://plus.maths.org/content/magical-mathematics-music).

![Звукова хвиля](../resources/music-waves.png)
**Хронологічна послідовність зображень стискання молекул повітря від звкової хвилі, що рухається вправо. Джерело: [https://web.stanford.edu/~zhoufan/MathematicsOfMusic.pdf](https://web.stanford.edu/~zhoufan/MathematicsOfMusic.pdf)**

Однією з нот, інофрмацію про які вам варто занотувати (ха!), є середня нота C, позначена блакитним на одному з рисунків вище. Її також називають C4, так як це нота C 4-ої октави. Над середньою нотою C (тобто справа від неї), знаходиться ще одна варта нотифікації (ха!) нота, А4 - вона позначена жовтим на тому ж рисунку. Її ще називають A440, адже її частота слкладає 440 Hz. Це у свою чергу означає, що відповідна звукова хвиля коливається вверх і вниз 440 разів за секунду.

Частоти нот однієї октави відрізняються від частот нот сусідніх октав у 2 рази. Наприклад, частота ноти А3 складає 220 Hz (тобто половину частоти A4), а частота А5 складає 880 Hz (тобто вдвічі більше за частоту A4). Більш загально, частота, f, деякої ноти складає 2<sup>n/12</sup> × 440, де n - кількість напівтонів між цією нотою і A4, причому n є від'ємним, якщо ця нота нижче (тобто зліва від) A4, і є додатнім, коли ця нота вище (тобто справа від) А4. 

Музиканти, зазвичай, записують музику не за допомогою букв чи частот, а за допомогою візуальної нотації, також відомої як партитура. Всі ноти записуються на та поміж лініями, також відомим як нотний стан, причому всі знаки альтерації записуються зліва від відповідної ноти. Лінії, на чи поміж якими записані ноти показують букву та октаву ноти, як це зображено на рисунку.

![Партитура](../resources/music-sheet.png)

В той же час, тривалість ноти показується за допомогою її форми. Наприклад,

* &#9834; позначає одну восьму ноти. Коли декілька таких нот знаходяться поруч, їх часто об'єднують у символ &#9835;

* &#9833; позначає одну четверту ноти, і її тривалість вдвічі більша за тривалість однієї восьмої ноти.

* &#9833;. позначає одну четверту ноти із крапкою, і її тривалість втричі більша за тривалість однієї восьмої ноти.

* &#119134; позначає половину ноти, і її тривалість в чотири рази більша за тривалість однієї восьмої ноти.

* &#119133; позначає цілу ноту, і її тривалість у вісім раз більша за тривалість однієї восьмої ноти.

Відсутність ноти (тобто тиша) називається паузою, і її довжина також показується за допомогою її форми. Наприклад,

* &#119102; позначає одну восьму паузи, і ця довжина рівна довжині однієї восьмої ноти.

* &#119101; позначає одну четверту паузи, і її довжина вдвічі більша за довжину однієї восьмої паузи.

* &#119100; позначає одну другу паузи, і її довжина в чотири рази більша за довжину однієї восьмої паузи.

* &#119099; позначає цілу паузу, і її довжина у вісім раз більша за довжину однієї восьмої паузи.

Використовуючи ці будівельні блоки, пісню можна представити таким чином:

![Партитура Happy birthday](../resources/music-happy-birthday-sheet.png)
