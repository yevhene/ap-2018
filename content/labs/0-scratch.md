# Лабораторна робота №0

## Робота зі Scratch

### Переходимо до програмування
Перейдіть до [scratch.mid.edu](http://scratch.mit.edu/) та зареєструйте обліковий запис на сайті МІТ, клікнувши Join Scratch (Приєднатись) у верхній частині сторінки. Будь-яке ім'я (якщо воно доступне) згодиться, але зважайте, що його необхідно запам'ятати, як і обраний пароль.

Переконайтесь, що у вашому браузері увімкнений Flash. Якщо ви використовуєте Google Chrome, ви можете перейти до [chrome://settings/content](chrome://settings/content), клікнути на `Advanced -> Content settings`, і переконатись, що Flash увімкнено.

Потім перейдіть до [scratch.mit.edu/help](http://scratch.mit.edu/help) та ознайомтеся з доступними вам матеріалами, перед тим як зануритесь в сам курс. Особливо цікаво вам буде проглянути керівництво до початку роботи.

Далі перейдіть до [Pikachu’s Pastry Catch](https://scratch.mit.edu/projects/26329354/), щоб познайомитись роботою Гейба Уокера. Клікніть по синьому квадратику над лівим верхнім куточком гри, якщо ви бажаєте запустити в повноекранному режимі інтерфейс користувача. Потім клікніть по зеленому прапорцю. Відповідно до вказівок Гейба, як тільки ви натиснете «пробіл», розпочнеться гра! Дозвольте собі згаяти трохи часу на цій грі :)

Далі, ви можете подивитись ще одну гру: ремікс гри [Oscartime](https://scratch.mit.edu/projects/16733/) від Джордана Хаяші.

Якщо ви не маєте досвіду або не відчуваєте себе комфортно в програмуванні, будьте певні, що проекти Карлоса та Гейба складніші, ніж ми очікуємо для цього початкового набору завдань. Клікніть See inside (Переглянути код) в Правому верхньому куті Скретча, щоб переглянути деталі реалізації, кожного з проектів. Ці проекти складні, але вони розкривають те, що ви зможете робити зі Скретчем.

Власне, для більш плавного вступу до Скретчу (і програмування в цілому) ви можете забажати переглянути приклади, вихідний код яких доступний [за посиланням](https://scratch.mit.edu/studios/3003963/).

### Опис завдання
А тепер настав час написати власну програму! Ваша ціль всього лише - повеселитися зі Скретчем та втілити проект на свій розсуд (будь-то анімація, гра, інтерактивне зображення, тощо), слідуючи лише наступним вимогам:
- У вашому проекті має бути хоча би два спрайти  і хоча би один із них повинен бути чимось, окрім кота.
- У вашому проекті повинні бути використані хоча би три скрипти загалом (не обов’язково три на один спрайт).
- У вашому проекті повинна бути використана хоча би одна умова, один цикл та одна змінна.
- У вашому проекті повинен бути хоча би один звук.

Ваш проект повинен бути складнішим, ніж більшість показаних на університетських заняттях (багато з яких, хоч і повчальні, проте дуже короткі), але може бути простішим, аніж приклади Pikachu’s Pastry Catch та OscarTime. Таким чином, скоріш за все, у проекті загалом буде використано кілька десятків блоків.
Ви можете проглянути і якісь додаткові проекти для натхнення, але свій власний проект не повинен бути надто подібним на жоден із них. Спробуйте вигадати ідею, а потім починайте її втілювати. Але не варто намагатися реалізувати весь проект одразу, краще робіть по одній частині за раз. Наприклад Гейб, напевне, створив одне окреме тістечко, перед тим як приступив до інших спрайтів гри. Іншими словами, вчіться рухатись маленькими кроками: напишіть трохи коду (перетягніть кілька блоків у Скретч), перевірте як працює цей шматок, допишіть ще трохи, знову перевірте, і так далі.
Якщо в ході роботи натрапите на проблеми з реалізацією якоїсь ідеї, не відступайте, натомість придумайте як можна змінити рішення або обійти проблему. Якщо ви почали втілювати цікаву ідею, то вона напевно задовольнить вимогам до завдання, які описані вище.
Гаразд, до роботи. Зробіть так, щоб ми вами пишались!

### Інструкції
Якщо раптом у вас проблема з доступом до інтернету, можете завантажити офлайн версію Скретчу за [посиланням](http://scratch.mit.edu/scratch2download/). Але коли закінчите з проектом офлайн, обов’язково завантажте його на свій облікоий запис на [scratch.mit.edu](http://scratch.mit.edu/) через `File > Share to website` в офлайн-редакторі.

Коли проект буде завершено, натисніть сторінку проекту `See project page (Сторінка проекту)` в правому верхньому кутку Скретча. Переконайтеся, що ваш проект має назву (верхній лівий кут сторінки), якісь вказівки (права верхня частина), а також деякі коментарі та / або подяки (права нижня частина). Потім натисніть кнопку `Share (Опублікувати)` в правому верхньому кутку Скретча, щоб інші могли бачити проект. І, нарешті, запишіть URL в адресному рядку браузера - це адреса вашого проекту на веб-сайті МІТ.

Якщо ви бажаєте поділитись вашим проектом з іншими учасниками курсу, то можете опублікувати його в студії на сайті - перейдіть за [посиланням](https://scratch.mit.edu/studios/4248580/), натисніть `Add projects (Додати проекти)`, та вставте URL вашого проекту.

### Як здавати роботу
Відправте ваш розв’язок за допомогою [посилання](https://docs.google.com/forms/d/e/1FAIpQLSeRFmP4sfxBOAXOLyNl46bEuZ-XladmASYXvrj_zeB7AsYhhA/viewform?usp=sf_link).
